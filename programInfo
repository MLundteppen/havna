[
  {
    "navn": "TNT",
    "tid": "17:00 - 18:00",
    "dato": "8. august",
    "startTid": "",
    "stoppTid": "",
    "imageURL": "https://havnafestivalen.no/wp-content/uploads/2025/07/TNT_SoMe_picture_logo-instagram-1170x1170.jpg",
    "beskrivelse": "Hva ville norsk hardrockhistorie vært uten TNT? Det legendariske norsk/amerikanske bandet har siden begynnelse av 80-tallet levert ikoniske plater, vunnet prestisjetunge priser og turnert verden rundt. I prosessen har de solgt millioner av plater, med massiv suksess i Europa og Japan.
«Tell No Tales» ble belønnet med en Spellemann i 1987 for beste rockeplate, i 2019 ble TNT innlemmet i Rockheim Hall of Fame og nå er de altså klare for nye oppgaver.

I 2023 ble det klart at Tony Harnell, Ronni LeTekrø og Diesel Dahl etter seks år borte fra hverandre igjen skal spille festivaler og konserter sammen. Det betyr gjenhør med låter fra en katalog som kan hamle opp med de fleste internasjonale hardrock-band.

Fra «Knights of the New Thunder», via “Tell No Tales” og “Intuition” til “My Religion, har TNT levert låter som fortsatt føles tidløse og vitale. «Seven Seas», «10,000 Lovers (in One)», «Invisible Noise», «Desperate Nights», «Caught Between the Tigers” og “My Religion” er skarpskodde rockehits som går ned på høygang på store festivaler og svette klubber.

Det er ikke alle band forunt å kunne vise til låtsuksess både på 80-, 90- og 2000-tallet. Bandet har tross skiftende trender og logistiske utfordringer utvist en imponerende stayerevne.

Senest i 2017 gjennomførte Harnell, Tekrø og Diesel en svært vellykket turné sammen.

TNT var også booket i fjor, men ble avlyst i siste liten da Tony Harnell måtte opereres.

NÅ gleder vi oss!!!"
  }
]
